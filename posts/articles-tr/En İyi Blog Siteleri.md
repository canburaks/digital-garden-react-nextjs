---
title: "En iyi Blog Siteleri"
description: "Bir blog sitesi açarken dikkat edilmesi gerekenler ve en iyi blog sitelerinin incelendiği blog açmak isteyenlere öneriler yazısı."
canonical: "https://www.cbsofyalioglu.com/post/en-iyi-blog-siteleri/"
cover: "https://www.cbsofyalioglu.com/content/images/size/w1000/2020/09/blog-siteleri.jpg"
---

Günlük tutmak, kişisel fikirlerimizi ve kültürel birikimimizi paylaşmak, yazma yeteneğimizi geliştirmek, ürün veya hizmetlerimizi satmak gibi bir çok sebeple her gün sayısız blog yazısı yazılıyor. Siz de ister işletmeniz ister kendiniz için bir tane blog oluşturma fikrine sahipseniz bu yazı size göre.

Yazının başında ***blog açmak isteyenlere öneriler*** ve dikkat edilmesi gereken konu başlıklarına dikkat çekeceğim. Devamında ise **en iyi blog siteleri** ve platformlarının detaylı incelemesini bulacaksınız.

Ayrıca fotoğraf ve illüstrasyon sanatçıları için ayrıca listeye alınan ve dijital ürünlerini satabilecekleri ve foto-blog'larını oluşturabilecekleri bir kaç platform da mevcut.

Yazının İngilizce versiyonu için: [Best Blogging Sites](https://www.cbsofyalioglu.com/blogging/best-blogging-sites/)


### **Ne Tür Blog Platformları İncelenecek?**

Blog oluşturmak için aslında elimizde yüzlerce site var. Bunların bir kısmının tasarımları 90'ları hatırlatırken bir kısmı da güncel tasarım trendlerini takip eder nitelikte. Bu yazıya popüler blog oluşturma platformlarından, az bilinen mikro blog sitelerinden, ve ücretsiz blog sitelerinden bahsedeceğim.

Ayrıca belirtmekte fayda var API üzerinden erişebileceğiniz CMS servisleri bu yazının konusu değildir.

---

> “There is no rule on how to write. Sometimes it comes easily and perfectly: sometimes it’s like drilling rock and then blasting it out with charges.” ~ Ernest Hemingway

---

## **Blog Açmak İsteyenlere Öneriler**

### **Blog Yazmanın Faydaları Nelerdir?**

- En başta kendi alanınızdaki bilginizi gösterebileceğiniz bir alan olduğundan internet üzerindeki otoritenizi inşa etmenize yarayacaktır.
- İyi planlanmış ve arama motoru optimizasyonu yapılmış iyi bir blog yazısı web sitenize trafik çekecek ve sitenizin otoritesini (SEO bağlamında) arttıracaktır.
- Ayrıca artan trafiğinizi potansiyel müşterilerinize dönüştürme şansınızı arttıracaktır. Örneğin: HubSpot'un araştırmasına göre pazarlamacıların % 60'ı en yüksek kaliteli potansiyel satış kaynağı olarak Inbound Marketing'i (SEO ve blog içeriği vb.) gösteriyor. **(1)**

### **İyi Bir Blog Sitesinde Aranması Gerekenler**

Bir blog oluşturma sitesini incelerken dikkat edilecek bazı hususlar var. Genel hatlarıyla değinelim.

### **A) Estetik Unsurlar: Kişiselleştirebilme ve Hazır Şablonların Çeşitliliği**

![https://www.cbsofyalioglu.com/content/images/2020/09/xtalking-about-art_t20_LAao6P-1.jpg.pagespeed.ic.HgRlsKa-JJ.webp](https://www.cbsofyalioglu.com/content/images/2020/09/xtalking-about-art_t20_LAao6P-1.jpg.pagespeed.ic.HgRlsKa-JJ.webp)

Size sunacağı görsel özelleştirme imkanları en önemli başlıklardan biri. Kabul edelim, estetik bir web sitesi içeriğin okunmasına ciddi katkı sağlıyor. Tam tersi de geçerli: kötü tasarlanmış bir blog içeriği ne kadar iyi olursa olsun daha az okunacaktır.

Burada sadece renklerin ve fotoğrafların bir aradalığı ile ortaya çıkan şeyden bahsetmiyorum. Sitenin işleyişi hakkında ne ölçüde söz alabildiğimizden de bahsediyorum aynı zamanda.

- Kişiselleştirebilme esnekliği: Hazır tasarımların genel internet alışkanlıklarımıza ne kadar uyum sağlayabildiği, sıfırdan bir tasarım yapmanıza izin verip vermemesi önemli bir estetik özellik olarak değer platforma değer katacaktır.
- Hazır şablonların sayısı: Sıfırdan bir tasarım yapmaktansa, hazır olanı değiştirmek hem daha kolaydır, hem de ne istediğinizi bilmediğiniz durumlarda çok işlevseldir.
- Şablonların ücreti: İncelemede göreceğiniz üzere kimi platformlar sizlere şablonlarını ücretsiz olarak sunuyorlar. Shopify ve WebFlow gibi kimi platformlar da kullanıcılarının tasarladığı şablonları diğer kullanıcılara ücretli olarak satma yöntemini seçiyor. Satış geliri de platform ve tasarımcı arasında pay ediliyor.

Eğer kafanızda görsel açıdan zengin bir blog oluşturmak varsa, mesela bir foto-blog veya işlerinizi de koyabileceğiniz bir portfolyo sitesi ise aklınızdaki, bahsettiğim görsel özelleştirmeler daha da önem kazanacaktır.

<br/>


### **B) SEO Araçları**
![https://www.cbsofyalioglu.com/content/images/2020/09/xtwenty20_7aa6bbe6-923d-4068-b60c-9f4209ae2f15-1.jpg.pagespeed.ic.CKDdivZqTF.webp](https://www.cbsofyalioglu.com/content/images/2020/09/xtwenty20_7aa6bbe6-923d-4068-b60c-9f4209ae2f15-1.jpg.pagespeed.ic.CKDdivZqTF.webp)
Her gün milyonlarca blog yazısı yayımlanıyor. Bu kadar yazı arasında eğer ki niyetimiz içeriğimizin okunması ve daha fazla kişiye ulaşması ise başta SEO araçları olmak üzere makalelerimizi dolaşıma sokacak sosyal medya entegrasyonları ve webhook'lar önem kazanacaklardır.

Bir blog sitesinden SEO bağlamında beklenilen bazı özellikler var. Otomatik olarak size anahtar kelimenizi sorup ona göre bir plan hazırlarsa ne ala. (ileride bu uygulamayı yapan siteden bahsedeceğim).

Ancak biz gene de beklentimizi düşük tutarak anahtar kelime ve blog yazısına göre optimizasyonu kendimiz yapacağız. Bunlara ek olarak:

- OpenGraph ve TwitterCard meta etiketlerini otomatik eklemesi ve değiştirmeye izin vermesi.
- Özel meta etiketleri eklenmesine izin verip vermemesi. Örneğin bazı sayfalarınızın Google tarafından indekslenmesini istemiyor olabilirsiniz. Bu durumda robots meta etiketi kullanmanız gerekebilir.
- Schema.org Google, Microsoft, Yahoo ve Yandex tarafından kurulmuş olan ve açık bir topluluk tarafından geliştirilen bir oluşumdur. Arama motorlarının içeriğinizi doğru şekilde anlayabilmesi için gerekli olan "yapılandırılmış (structured) data" üzerine çalışır. Blog platfomumuzun Schema.org uyumlu zengin data formatlarını destekleyip desteklemediğine bakılmalıdır. (JSON-LD veya RDF formatlarından herhangi biri)
- Platformun AMP formatını desteklemesi: AMP, Google'ın çıkardığı bir kütüphanedir. Çok fazla kısıtlamalara sahip bu HTML kütüphanesi mobil cihazlarda çok hızlı yüklenme vaad ediyor. Google'ın da uzun süredir web sitelerinin hızlarının sıralamaya olan etkisindeki ağırlığını arttırdığını biliyoruz. AMP kullanmak başlı başına sıralamaya etki etmese de dolaylı olarak etki ettiği çok açık. Bu yüzden AMP desteği de önemli bir faktör.

Ek olarak blog yazınızı yazarken dikkat edebileceğiniz bir diğer blog yazım [Giriş Seviyesinde Sayfa-içi SEO İyileştirmelerine](https://www.cbsofyalioglu.com/post/sayfa-ici-seo/) göz atabilirsiniz.

<br/>


### **C) İçerik Editörü ve İnteraktif Araçlar**
![https://www.cbsofyalioglu.com/content/images/2020/09/xr1knZY_t20_1JK6jO.jpg.pagespeed.ic.Z7gdkUvuZC.webp](https://www.cbsofyalioglu.com/content/images/2020/09/xr1knZY_t20_1JK6jO.jpg.pagespeed.ic.Z7gdkUvuZC.webp)
Benim en çok sorun yaşadığım alanlardan birisi içerik editörü. Sadece bunun için çok defa platform değiştirdim.

Yazılarımızı yazarken sürekli olarak bu editörde çalışacağımız için editörümüzün yetenekleri bir çok şeyi etkileyecektir.

Bir blog oluşturma platformundaki içerik editöründe şu özellikler aranabilir:

![https://www.cbsofyalioglu.com/content/images/2020/07/xiyi-blog-yazisi-iyi-bir-editor-ister-1.jpg.pagespeed.ic.rzFseCmIGp.webp](https://www.cbsofyalioglu.com/content/images/2020/07/xiyi-blog-yazisi-iyi-bir-editor-ister-1.jpg.pagespeed.ic.rzFseCmIGp.webp)

- Markdown formatında yazı yazmak isteyenler için Markdown desteği
- Otomatik kaydetme özelliğinin olup olmaması (Bir çoğunda mevcut)
- HTML Kodu ekleyebilme
- Dış sitelere link verirken 'rel="nofollow"' etiketine izin vermesi. **(2)**
- Önceden tanımlanmış HTML elemanları olan widget'lar örneğin hem yazma hızımıza katkı sağlayacak hem de görsel açıdan içeriğimizi zenginleştirecektir. Örneğin: tablo oluşuturucu, carousel, veya linkler için önizlenimli gösterim.

![https://cbsofyalioglucom.imfast.io/en-iyi-blog-siteleri/iyi-bir-blok-editor.png](https://cbsofyalioglucom.imfast.io/en-iyi-blog-siteleri/iyi-bir-blok-editor.png)

<br/>


### **D) Pazarlama Araçları**

Bizim bloğumuzun öylece birileri tarafından keşdfedilmesini beklemek çok gerçekçi olmayacaktır. Haliyle seçeceğimiz platformun bize pazarlama açısından ne gibi araçlar sunduğu da önemli olacaktır.

Blogunuzun gerçek takipçisini, yeni yazılarınızdan haberdar olmak isteyen ve eposta bülteninize abone olan kişi sayısından kabaca anlayabilirsiniz.

Evet, eposta ile pazarlama hala dijital pazarlama açısından önemli bir yer teşkil ediyor ve mail listenizin çokluğu pazarlama gücünüz açısından önemli bir indikatör.

En azından şu hizmetlere bakabiliriz:

- Dahili analitik uygulaması
- Üçüncü taraf entegrasyonlarının çeşitliliği.(MailChimp, HotJar gibi)
- Üye kaydı yapabilmesi (Haberdar olmak isteyenler ve eposta bülteni için)
- Epost bülteni tasarımı ve gönderilmesi.
- Aylık eposta gönderim limitleri.



## **En İyi Blog Siteleri**

### **1) Ghost**

[](https://ghost.org/?ref=www.cbsofyalioglu.com)

Yazılımcıları gözdesi olan Ghost platformu hem açık kaynak bir program hem de bir vakıf tarafından yönetiliyor. GitHub'daki yıldızlarından ne kadar popüler olduğunu görebilirsiniz.

Yazarlar ve yazılımcılar arasında çok popüler olan bu platformun en göze çarpan özelliği içerik editörü. Bir çok platform için hazır embed tuşuna sahip bu editör ayrıca markdown formatında da çalışabiliyor.

Tüm bunlar arasında benim favorim ise bookmark aracına sahip olması. İstediğiniz takdirde linklerinizi ön gösterimli olarak da paylaşabiliyorsunuz.

![https://www.cbsofyalioglu.com/content/images/2020/07/xghost-bookmark.png.pagespeed.ic.mYKJOjMmPr.webp](https://www.cbsofyalioglu.com/content/images/2020/07/xghost-bookmark.png.pagespeed.ic.mYKJOjMmPr.webp)

Çok çeşitli üçüncü taraf entegrasyonları ile blogunuzun kapasitesini fazlaca genişletebiliyorsunuz.

Eğer programlamaya uzak biriyseniz özelleştirme imkanlarını kısıtlı bulacaksınız. Bu durumda hazır temalara güvenebilirsiniz. İnternette 40 - 50 kadar ücretsiz Ghost teması mevcut. Premium temalar ise 49$ - 89$ arasında değişiyor.

Gelelim fiyat kısmına: Ghost' blog kullanmanın maliyeti 29$, tabi eğer Ghost.org'da barındırırsanız. Ancak açık kaynak olmasından dolayı blogunuzu alıp istediğiniz gibi özelleştirebiliyorsunuz ve istediğiniz yerde host edebilirsiniz. Daha ucuz alternatifler bulmak pek ala mümkün. 

Ayrıca biraz uğraşmayı göze alırsanız, [Google Cloud Platform üzerinde ücretsiz olarak Ghost blog açmak](https://www.cbsofyalioglu.com/post/ghost-blog/) isimli yazıma bakabilirsiniz. ([[Ghost Blog Açma Rehberi]])



### **2) SquareSpace**

[Build a Website - Website Builder - Squarespace](https://www.squarespace.com/?ref=www.cbsofyalioglu.com)

New York merkezli Square Space'in yazlnızca **en iyi blog oluşturma** sitelerinden değil aynı zamanda **en iyi web sitesi açma** platformlarından biri olduğunu rahatça söyleyebiliriz.

Daha önce Keanu Reeves'i reklamlarında oynatmışlardı. Onu da burada paylaşmak istedim, sonuçta blog benim.
[![IMAGE ALT TEXT HERE](https://img.youtube.com/vi/WqnhN2Rzaqc/0.jpg)](https://www.youtube.com/watch?v=WqnhN2Rzaqc)



En iyi blog siteleri arasında her zaman olan SquareSpace genel olarak hemen hemen her başlık altında iyi diyebileceğimiz bir performans gösteriyor.

Tüm diğer özellikleri bir yana, bu listedeki en ileri seviye içerik editörüne sahip. İnteraktif içeriğin git gide önem kazandığını biliyoruz. Blog yazısına carousel galeriler, grid bölmeler, data tabloları ve takvim gibi bir çok eleman ekleyebilmenin yazılarımıza katacağı zenginliği önemsiyorum.

Genel olarak bu tip blog açma sitelerinde kullanıcıya ücretsiz bir plan da sunulur. Yalnızca alt alan adı kullanımı (isminiz.squarespace.com gibi) veya reklam içerir.

Bu platformun dezavatajlarından biri de ücretsiz planın olmaması ve yalnızca 14 günlük bir deneme sürümüne izin vermesi.

14 günlük deneme sürüm sonrası en az $12'lık bir paket ile blogunuza veya web sitenize devam edebiliyorsunuz.

Belirtmekte fayda var arada sırada web sitesinde sayfaların yüklenmemesi gibi durumlarla karşılaşıyorum, belki de kişiseldir.

Ayrıca tasarım konusunda yalnızca size sunulan şablonları özelleştirmekle yetinebilirsiniz. 

Toplam 70'den fazla hazır web sitesi şablonuna sahip yeterli gibi gözüküyor ancak gene de daha fazla olabilirdi.



### **3) HashNode**

[Hashnode](https://www.hashnode.com/?ref=www.cbsofyalioglu.com)

**Özel alan adınızı da kullanabileceğiniz** **en iyi ücretsiz blog açma** sitesi HashNode olabilir.

HashNode aslında yazılımcıların yazıların paylaştığı ve birbirini takip ettiği mecralardan biri.

Görsel olarak çok fazla özelleştirme imkanı vermese de ücretsiz sunduğu özellikler ile bu listeye girmeye hak kazandı.

![https://cbsofyalioglucom.imfast.io/en-iyi-blog-siteleri/hashnode-blog.jpg](https://cbsofyalioglucom.imfast.io/en-iyi-blog-siteleri/hashnode-blog.jpg)

Markdown editörlü bu sitede yalnızca yazılarınızı paylaşabilir ve bir kaç da sayfa oluşturabilirsiniz (hakkımda, iletişim gibi).

Diğer ücretsiz blog sitelerinden HashNode'u ayıran şey kendi özel alan adınızı da ücretsiz olarak bağlamanıza izin veriyor oluşu.



### **4) WebFlow**

[Responsive web design tool, CMS, and hosting platform | Webflow](https://webflow.com/?ref=www.cbsofyalioglu.com)

İyi bir tasarım sizin için en önemli değişken ise WebFlow tam size göre bir platform. Dokümantasyonunu ve eğitim videolarını incelediğinizde dahi tasarımcıların elinden çıktığına kanaat getireceksiniz.

WebFlow tüm listedeki kişiselleştirebilme konusunda en fazla esnekliği gösteren web sitesi oluşturma platformu.

WebFlow ile yapabileceklerinizin sınırı ancak sizin yaratıcılığınız ile sınırlı. UItra-gelişmiş web editörü ve animasyon editörü ile **benzersiz tasarımlar yapmak isteyen kişiler için en uygun blog oluşturma sitesidir** diyebiliriz.

Ayrıca dahili Lottie animasyon deteğine sahip olduğunu da belitrtmek lazım.

Webflow fiyatlandırmayı 2 genel kategori üzerinden yapıyor. $12'lık paket ile kendi alan adınızı bağlayabilirsiniz. Bir diğer kategori ise "Account Plan" adı altında sunulan ve daha çok freelancer, geliştiriciler ve ajanslar için uygun olan kategori. Bu kategori daha çok aynı anda kaç proje barındırabileceğiniz ve yatığınız projelerin kodlarını dışarı çıkartmak için geçerli.



### **5) Wix**

[Free Website Builder | Create a Free Website | Wix.com](https://www.wix.com/?ref=www.cbsofyalioglu.com)

En iyi blog siteleri arasında kesinlikle olması gereken bir diğer site Wix. Geçmiş yıllardaki olumsuz yorumları bir yana bırakıp tekrardan incelediğimizde Wix kullanıcılarını dinleyen, isteklerine cevap veren bir platforma dönüştü.

Blog oluşturma siteleri arasında fiyat-performans konusunda bir numara olduğunu belirtelim.

Ayda 26 TL'ye premium pakete sahip olabilirsiniz, hatta indirim zamanları 13 TL'ye düşen fiyatları ile en yakın rakiplerinin fersah fersah önünde avantaj sağlıyor.

Ayrıca 500'den fazla hazır şablona sahip ve bunları ücretsiz kullanabiliyorsunuz.

Yapay zeka destekli editörünün yanında normal editör ve EditorX dahil 3 editöre sahip.



### **6) Visual Society**

[Sell Your Photos Online | Photography Websites | Visual Society](https://visualsociety.com/)

Visual Society kendi blogunuzu da oluşturmanıza izin veren ve fotoğrafçıların kendi fotoğraflarını satabilecekleri bir e-ticaret sitesi.

Dijital ürün satış alanının sadece fotoğraf satış kısmıyla uzmanlaşmış niş bir site var karşımızda.

Özellikle fotoğraf sanatçılarına önerebileceğimiz bu web sitesinin blog editörü ise sıradan normal bir editör.

---

### **7) Format**

[Create your own professional photography website](https://www.format.com/)

Fotoğraf veya illüstrasyon sanatçılarının portfolyolarını koyup, satış yapabilecekleri bir diğer platform is Format. Sizi yönlendiren bir onboarding ekranının ardından plan seçimi yapıyorsunuz.

İçerik editörü Visual Society'e kıyasla daha gelişmiş olmasına rağmen hala vasat seviyede. Foto-blog olarak kullanıldığında muhtemelen yazılı kısımlara daha az ihtiyaç duyulacağı göz önünde bulundurulmalı.

Yıllık ödendiği takdirde 12$'dan başlayan planlara sahip olan Format'ın ücretsiz planı bulunmuyor.

---

### **8 ) Wavium**

[Wavium | The All-In-One Toolkit For Creators](https://www.wavium.co/?ref=www.cbsofyalioglu.com)

![https://assets.website-files.com/5e39db5ce7d4632b685ce859/5f725472420100a184e2cb25_OpenGraph%20-%20Easy%20Way%203d.png](https://assets.website-files.com/5e39db5ce7d4632b685ce859/5f725472420100a184e2cb25_OpenGraph%20-%20Easy%20Way%203d.png)

Wavium bu listedeki ilginç platformlardan biri. Wavium ile hem bloğunuzu oluşutup hem de eposta bülteni düzenleyebiliyorsunuz. Bu açıdan içerik üreticileri için ilgi çekici olabilir.

### **9) Substack**

[Substack](https://substack.com)

Bu listenin olmazsa olmazlarından biri de Substack. Substack size ücretsiz blog hizmeti sunuyor. Bu platformun asıl olayı ise paywall ardında üretebileceğiniz içeriklere izin vermesi. Bu sayede içeriğinizin ister bir kısmını ister tamamını ücret karşılığında takipçilerinize sunabilmeniz. Substack ise bu ücretten yalnızca makul bir payı kendisine ayırıyor. İçerik üreticileri için vazgeçilmez blog sitelerinden biri bu anlamda.

---

## **Minimal Blog Siteleri**

Eğer tasarım ve özelleştirme gibi özellikler aramıyor, yalnızca yazılarınızı yazabileceğiniz bir platform arıyorsanız aşağıdaki minimal blog siteleri sizin için uygun olabilir. Çoğunluğu ücretsiz olarak alt alan adı ile kullanıma izin veriyor.

Eğer kendi alan adınızı da kullanmak isterseniz aylık 5$ -9$ civarı değişen fiyat uygulamalarına sahipler.

### En İyi Minimal Blog Siteleri

1) Proseful

[Focused, beautiful & free blogging - Proseful](https://proseful.com/)

2) Collected Notes

[Collected Notes](https://collectednotes.com/)

3) Imprint

[Imprint](https://imprint.to/)

4) Notepin

[Notepin](https://notepin.co/?ref=www.cbsofyalioglu.com)

5) Subvtle

[Svbtle](https://svbtle.com/?ref=www.cbsofyalioglu.com)

---

Not:

1. Ek olarak bu siteleri incelerken nesnelliği kaybetmemek adına uyguladığım testler hemen hemen tümünde aynı olacak şekilde yapıldı.
2. Kabaca bahsetmek gerekirse: Nofollow özelliği anchor (link) etiketine eklenen bir özellik olup, linkjuice denilen, sitenizin otoritesini bir yabancı siteye geçmesine engel olan bir özelliktir. Böylece dış siteye link verirken, Google'a "Benim bu siteyle pek alakam yok" yok diyebilmiş olursunuz. SEO açısından önem teşkil eden bir durumdur.

En iyi blog sitelerini incelediğim bu yazı umarım bir blog sitesi açmak isteyen sizlere yararlı olur ve doğru platformu seçmeniz konusunda bilgilendirici olmuştur.



Tags: #blogging 
